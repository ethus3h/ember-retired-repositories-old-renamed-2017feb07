Ei-lineaarisen yhtälöryhmien ratkaisin;Käyttö

Käyttö
Riippumatta siitä käytetäänkö DEPS- vai SCO-menetelmää, lähdetään liikkeelle Työkalut → Ratkaisin -toiminnolla. Valitaan optimoitava solu, optimoinnin suunta (minimointi tai maksimointi) ja solut, joita muokataan tavoitteen saavuttamiseksi. Lopuksi siirrytään asetuksiin ja valitaan käytettävä ratkaisin sekä tarvittaessa säädetään parameterit ohjeen mukaisesti.
Ratkaisuja voi rajata asettamalla rajoitteita ratkaisun arvoille tai määrittämällä tiettyjä tilanteita ei-toivottaviksi. Evoluutioalgoritmeihin perustuvissa DEPS- ja SCO-ratkaisimissa rajoitteet määräävät myös ongelmaan liittyvien muuttujien arvoalueet. Koska nämä algoritmit perustuvat satunnaisuuteen, on erittäin suositeltavaa asettaa ylärajat (ja, mikäli "Oleta muuttujat ei-negatiivisiksi" ei ole valittuna, myös alarajat) kaikille muuttujille. Niiden ei tarvitse olla lähellä todellista optimiratkaisua (sitähän ei todennäköisesti tunneta), mutta niiden tulee antaa karkea vaihteluväli oletetulle optimiratkaisun arvolle (esimerkiksi 0 ≤ muuttuja ≤ 1 tai -1000000 ≤ muuttuja ≤ 1000000).
Rajat asetetaan valitsemalla yksi tai useampia muuttujia vasemmalta ja syöttämällä lukuarvo (ei soluviitettä tai kaavaa) oikealle puolelle. Samalla voit rajata muuttujia kokonaisluvuiksi tai binääriarvoiksi.

