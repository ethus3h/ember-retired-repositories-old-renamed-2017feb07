A PDF Import kiterjesztés lehetővé teszi PDF dokumentumok importálását és módosítását. A legjobb eredmény 100%-os pontossággal a PDF/ODF hibrid fájlformátummal érhető el. Ez a kiterjesztés támogatja az ilyen formátumba mentést is. A hibrid ODF/PDF fájl egy olyan PDF, amelyben benne van az eredeti ODF formátumú forrásfájl is. A hibrid ODF/PDF fájlokat a LibreOffice ODF-ként nyitja meg, ezért semmilyen formázási információ nem vész el.
