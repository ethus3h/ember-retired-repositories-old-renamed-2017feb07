Diskoulmerez evit kudennoù nad int ket linennek ; Arver

Arver
Ne vern mar grit gant DEPS pe SCO, e vo ret deoc'h mont dre Ostilhoù → Diskoulmerez ha despizañ ar gellig a vo gwellekaet, ar roud da vont drezañ (izekaat, uc'hekaat) hag ar c'helligoù a vo daskemmet a-benn tizhout ar pal. Neuze, kit dre an Dibarzhioù hag erspizit an diskoulmerez da arverañ ha mar bez ezhomm, kengeiditan arventennoù a glot ganti.
Bez ez eus ivez ur roll destrizhoù a c'hallit ober gantañ da zestrizhañ al lijorennad disoc'hoù a c'hall bezañ anezhi pe da liveriñ ul lod eus an destrizhoù. Koulskoude, evit an diskoulmerezed emdroadek mod DEPS ha SCO e vez arveret an destrizhoù-mañ ivez a-benn erspizañ bevennoù evit argemmennoù ar gudenn. En abeg da natur dargouezhek an treolioù ez eo erbedet bras ober evel henn ha reiñ (ha mar befe diweredekaet pe lakaet izeloc'h "Goulakaat argemmennoù nad int ket leiel") bevennoù uhel evit an holl argemmennoù. N'eo ket dleet dezho bezañ tost ouzh an diskoulm bremanel (a zo dianav moarvat) met roet e vo ur meneg amspis eus ar vent c'hortozet (0 ≤  arg ≤ 1 pe marteze -1000000 ≤ arg ≤ 1000000).
Erspizet eo ar bevennoù dre ziuzañ unan pe veur a argemmenn (evel lijorenn) war an tu kleiz ha dre enankañ ur werzh niverel (ket ur gellig pe ur reollun) war an tu dehou. Evel-se e vez dibabet ivez unan pe veur a argemmenn a vefe un niver kevan daveel pe un niver daouredel nemetken.

